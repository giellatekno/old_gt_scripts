<?xml version='1.0'        encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document>
  <body>
    <p>
      <s id="0">Finnmárkkuláhka – bajásčuvgehus </s>
    </p>
    <p>
      <s id="1">Ovdasánit Stuorradiggi mearridii ođđa finnmárkkulága miessemánus / geassemánus 2005 maŋŋil go Finnmárkku vuoigatvuođadilit leat eatnat jagiid leamaš eahpečielgasat . </s>
      <s id="2">Sámediggi ja Finnmárkku fylkkadiggi ledje mielde hábmemin lága ráđđádallamiin Stuorradikkiin . </s>
      <s id="3">Ráđđehus lea dorjon ráđđehusa jagi 2003 láhkaevttohusa viiddideami , man Stuorradikki gieđahallan mielddisbuvttii . </s>
      <s id="4">Lága lea mearridan stuorra ja politihkalaš rájiid rasttideaddji eanetlohku Stuorradikkis nu mo sihke Sámediggi ja fylkkadiggi ledje ávžžuhan . </s>
      <s id="5">Das lea nappo oadjebas demokráhtalaš vuođđu , mii addá buori vuolggasaji ođđa Finnmárkkuopmodahkii ja vuoigatvuođaid boahttevaš čielgamii . </s>
      <s id="6">Moai jáhkke Finnmárkkulága šaddat ávkin buot Finnmárkku ássiide , sámi álbmogii ja oppa Norgii . </s>
      <s id="7">Sámerievtti ovdáneapmi lea dahkan vuđđosa Finnmárkkuláhkii , muhto láhka lea hábmejuvvon nu ahte addá oadjebasvuođa ja vejolašvuođaid buot finnmárkolaččaide . </s>
      <s id="8">Eanavuođđu mii galgá sirdojuvvot stáhtalaš eaiggátvuođas Finnmárkkuopmodaga bokte , šaddá buot fylkka ássiid oktasašopmodahkan . </s>
      <s id="9">Oktagaslaš ( individuála ) ja oktasaš ( kollektiiva ) vuoigatvuođat galget čielggaduvvot riikkagottálaš rievtti vuođul . </s>
      <s id="10">Geavaheapmi dat lohkko – iige geavaheaddji čearddalaš gullevašvuohta . </s>
      <s id="11">Buot Finnmárkku ássit ožžot vuoigatvuođa ávkkástallat luondduvalljodagain Finnmárkkuopmodaga eatnamiin . </s>
      <s id="12">Maiddái sii geat ásset olggobealde Finnmárkku , ožžot láhkamearriduvvon lobi bivdit Finnmárkkuopmodaga eatnamiin . </s>
      <s id="13">Dát dieđihangihpa čuvge lága buot Finnmárkku viessogácciide . </s>
      <s id="14">Gihppaga leat Justiisadepartemeanta ja Gielda- ja guovlodepartemeanta ráhkadan , ja dat lea oassi stuorát dieđihanbarggus mii galgá čađahuvvot Sámedikki , Finnmárkku fylkkadikki ja departemeanttaid lagas ovttasbarggu bokte . </s>
      <s id="15">Olggosaddán : Justiisa- ja politiijadepartemeanta Gielda- ja guovlodepartemeanta Dieđihangihpa juogaduvvo buot Finnmárkku viessogácciide . </s>
      <s id="16">Dan gávdná maiddái interneahtas : www.jd.dep.no Publikašuvdnanummir : G- 0381 B + S Buot govat : Samfoto Grafalaš hábmen : Sissel Sandve Deaddileapmi : Zoom Grafisk AS 08/2005 – preantalohku 35.000 </s>
    </p>
    <p>
      <s id="17">2 </s>
    </p>
    <p>
      <s id="18">Odd Einar Dørum </s>
    </p>
    <p>
      <s id="19">Erna Solberg </s>
    </p>
    <p>
      <s id="20">Justiisaministtar </s>
    </p>
    <p>
      <s id="21">Gielda- ja guovloministtar </s>
    </p>
</body>
</document>