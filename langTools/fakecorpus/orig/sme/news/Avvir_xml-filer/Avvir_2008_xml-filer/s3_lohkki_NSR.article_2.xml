<?xml version="1.0" encoding="UTF-8"?><article><story id="1EA5FA77-E9FE-4F99-9D40-2B58E044F740" class="body"><p class="tittel">Sámi aviisadoarjagat<br/><br/>Silje Karine Muotka, NSR jođiheaddji,  Thomas Myrnes Nygård, čallingottijođiheaddji,  Norgga Sámiid Riikkasearvvi   <br/>      <br/></p></story><story id="EB35285A-94FF-4D92-B687-84412DE43E5B" class="body"><p class="tekst">Norgga Sámiid Riikkasearvvi gulaskuddancealkámuš sámi aviisadoarjagiid láhkaásahusaid nuppástuhttima birra<br/>  Norgga Sámiid Riikkasearvi muittuha ahte sámi aviissaid doarjjaortnegiid nuppásteapmi lea hui dehálaš ášši sápmelaččaide ja sámi servodahkii. Norgga Sámiid Riikkasearvi (NSR) lea guhká bargan dainna ulbmiliin ahte oččošeimmet beaivválaš sámi aviissaid. Min mielas beaivválaš sámi aviisa lea dehálaš sámi servodaga ovdánahttimis danne go ovdánahttá demokratiija ja addá vejolašvuođa digaštallat ja čuvget áššiid. Beaivválaš sámi aviisa maid nannešii sámegiela ja sámi servodatdigaštallama muđui. <br/>  Norgga Sámiid Riikkasearvi deattuha hui dehálažžan oažžut iežamet gillii beaivválaš varas ođđasiid mat čilgejit áššiid sámi oainnu mielde. <br/>  Mii leat hui duhtavaččat go beaivválaš sámegielaviisa lea boađi boađi, namalassii Ávvir. Dárogiel sámi aviisa Ságat lea maid áigumin almmuhit aviissa beaivválaččat, ja dat lea illudahtti. Dát buorit nuppásteamit bohte das go sámi aviissaid doarjjaortnegiid láhkaásahus ođasmahttojuvvo. <br/>  Norgga Sámiid Riikkasearvi dattetge vuorrástuvvá go sámegiella ii geavahuvvo mediaservodagas nu olu go galggašii. Nuppi dáfus lea hui illudahtti go NRK Sámi Radio sádde beaivválaš sámi TV-ođđasiid davvisámegillii. Sámi TV-ođđasat leat hui mávssolaččat sápmelaččaide, ja davviriikkalaš ovttasbargu lea áibbas buorre. Julevsámegiella ja lullisámegiella galggašii gal dattetge gullot eambbo. Norgga Sámiid Riikkasearvi diehtá Sámi Radio oččoda lullisámi ja julevsámi journalisttaid vai dát suopmanat gullošedje eambbo ja dán barggus galggašii boahtit boađus oalle fargga, nu lea min mielas dehálaš. Dattetge leat mii oalle beahtahallan danne go NRK Sámi Radio lea vuoruhan duššefal dárogillii čállit interneahttasiidduide www.nrk.no/sami. Norgga Sámiid Riikkasearvi ballá dákkár vuoruhanpolitihkka čuohcá sámegillii, eatge mii doarjjo dakkár vuoruheami. <br/>  Norgga Sámiid Riikkasearvi oaivvilda hirbmat dehálažžan ahte preassadoarjja hábmejuvvo dan láhkái ahte njuolgga doarju sámegiela geavaheami – nu ahte mediat vuoruhit sámegiela vaikko livčče soames váttisvuođat sámegiela geavaheamis ođasgaskkusteamis. Váttisvuohta sáhttá ovdamearkka dihte leat márkandilli danne go eai leat nu hirbmat ollu geahččit ja lohkkit sámegielas. NSR muittuha ahte vaikko vel ležžet ge vánit lohkkit ja geahččit, de máhttá sullii okta golbma sápmelaččas eatnigiela ja nuppit leat dáruiduhttima geažil massán giela. Sámegielagiin máhttet sullii okta njealját oassi lohkat ja čállit iežaset giela. Dasto eai báze sámegielat čállosiin beare galle lohkki. Dasto leat maid vánit olbmot geat diŋgojit aviissa. Dasto leat maid vánit obmot geat lohket aviissa, ja de eai beroš almmuheaddjit nu sakka aviissas ja aviisa báhcá vánit almmuheddjiiguin go dárogielat aviisa. Vaikko guokte sámegielaviissa leat šaddan oktan, de eai leat almmuhussisaboađut duppalastojuvvon. NSR maid muittuha hui váttisin leat gávdnat oahppan journalisttaid ja eará bargiid sámegielat ođasbargui. Dasto váilot sierra IKT-bargoneavvut sámegielat almmuhusaide. Muittuhit movt sámi ođasbuvttadeaddjit bákkus fertejit geavahit ollu resurssaid ođđasiid ráhkadit ja jorgalit – diekkár bargguid maid dárogielaviissat eai dárbbaš bargat. Ovdamearkka dihte jorgala sámegielaviisa lohkkiidreivviid mat leat dehálaš oassin ealli servodatdigaštallamis, almmuhusaid jorgalit ja TV-dieđuid ja nu ain viidáseappot. NSR mielas doarjjaortnegat berrejit vuhtii váldit dáid áššiid jos doarjjaortnegiiguin galgá oažžut lasi ođđasiid sámegillii, sihke davvi-, julev- ja lullisámegillii. <br/> Norgga Sámiid Riikkasearvvi mielas berre vuoruhit ja addit lasi ruđaid daidda mediaide mat vuoruhit sámegiela – buot sámi suopmaniid – ja min mielas sii leat almmolaš doarjagiid váldoulbmiljoavku. Sámegiela geavaheapmi lea sámi kultuvra vuođđu. Dáruiduhttinpolitihkka lea váikkuhan hui ollu – danne go váldojurdda leai sámegiela hávkadit. Doarjjaortnega deháleamos ulbmil ferte leat ovdánahttit ja seailluhit sámegiela.<br/> Ođasgaskkusteapmi hukse sámi servodaga demokratiija, ja erenoamážit sámi ođđasat dárogillii, ja dat leat dieđusge maid dehálaččat otná sámi servodagas. Norgga Sámiid Riikkasearvi illuda go mediat mat čállet sámi áššiid birra dárogillii lassánit, ja dát positiivvalaš lassáneapmi orru leamen bistán máŋga jagi. Mis lea buorre doaivva ahte sámi media nagoda leat seamma dásis go media muđui ja nagoda nannet iežaset doaimma ja gávdnat birgenlági ja sisaboađu vai ii dárbbaš birget duššefal almmolaš doarjagiin. Norgga Sámiid Riikkasearvi oaivvilda dárogiel sámi beaivválaš aviisa livččii dehálaš sámi servodahkii vai servodatdigaštallan eallá ja ođđasat olahit sámi eanetlogu. Min mielas lea buorre go gulaskuddanevttohusas lea áigumuš nannet maiddái dáid mediaid ja min mielas doarjja lea buorre vaikko vuođđodoarjja ja rievddadeaddji doarjja rievdaduvvo dan guvlui ahte sámegielođđasat galget lassánit. <br/>  Evttohuvvon nuppástusaid mielde, de galgá sámegiella ain leat doarjjaortnegiid bajimus mihttomearri, ja Norgga Sámiid Riikkasearvi lea hui duhtavaš dainna. NSR áiggošii vel eambbo čalmmustahttit davvi-, lulli- ja julevsámegielođđasiid gaskkusteami ja áiggošii ahte doarjjaortnegat lasihivčče sámegielođđasiid. Rievddadeaddji doarjaga mii juolluduvvo mađe mielde media geavaha sámegiela galggašii lasihuvvot 20 proseanttain, vrd, evttohusa § 7 goalmmát lađas. NSR mielas livččii dehálaš maŋŋil árvvoštallat ja guorahallat lasihivččii go dákkár nuppástus sámegiela geavaheami. Ulbmil livččii ahte eambbo mediat dađistaga geavahišgohtet sámegiela. <br/> Norgga Sámiid Riikkasearvvi mielas nuppástusevttohus § 8 mii čilge lullisámegiela geavaheami ođđasiin lea sihke buorre ja riekta. Muhto mii čujuhit gal ahte 2% ollislaš rámmas orru leamen liiggás unnán. Lullisámegiela ja julevsámegiela geavaheami galggašii lasihit sihke daid mediain mat dál geavahit davvisámegiela, ja daid mediain mat dál gaskkustit sámi ođđasiid dárogillii. Dan sáhtášii oažžut áigái jos lasihivččii doarjaga juste dáidda ulbmiliidda. Preassadoarjja berre veahkehit nannet lulli- ja julevsámegielat ođasgaskkusteami dakkár vugiin ahte sáhttá plánet guhkesáiggebargguid logi jagi ovddasguvlui. Danne Norgga Sámiid Riikkasearvi evttoha ođasmahttit dán čuoggá jámma boahttevaš jagiid ja čuovvut dárkilit mielde galle lulli- ja julevsámegielsiiddu čállojuvvojit.<br/>  Go lea Nuorttanásttes sáhka, de Norgga Sámiid Riikkasearvi čujuha áigečállaga guhkes áiggi árbevieruide. Nuorttanástte lei vuosttaš áigečála sámegillii ja lea čállán sámegillii dan rájes go almmuhuvvui. Eahpitkeahttá dehálaš bistevaš kanála. Norgga Sámiid Riikkasearvi doarju lasihit doarjaga Nuorttanastái dálá preassadoarjjaortnega bokte. Lasáhus ferte leat dan mađe ahte Nuorttanástte sáhttá joatkit sámegillii čállit vuoiŋŋalaš ságaid. Dálá unnánaš doarjaga 250.000 berrešii lasihit. </p></story><story id="EB35285A-94FF-4D92-B687-84412DE43E5B" class="body"><p class="tekst">Norgga Sámiid Riikkasearvvi gulaskuddancealkámuš sámi aviisadoarjagiid láhkaásahusaid nuppástuhttima birra<br/> <br/>Norgga Sámiid Riikkasearvi muittuha ahte sámi aviissaid doarjjaortnegiid nuppásteapmi lea hui dehálaš ášši sápmelaččaide ja sámi servodahkii. Norgga Sámiid Riikkasearvi (NSR) lea guhká bargan dainna ulbmiliin ahte oččošeimmet beaivválaš sámi aviissaid. Min mielas beaivválaš sámi aviisa lea dehálaš sámi servodaga ovdánahttimis danne go ovdánahttá demokratiija ja addá vejolašvuođa digaštallat ja čuvget áššiid. Beaivválaš sámi aviisa maid nannešii sámegiela ja sámi servodatdigaštallama muđui. <br/> <br/>Norgga Sámiid Riikkasearvi deattuha hui dehálažžan oažžut iežamet gillii beaivválaš varas ođđasiid mat čilgejit áššiid sámi oainnu mielde. <br/> <br/>Mii leat hui duhtavaččat go beaivválaš sámegielaviisa lea boađi boađi, namalassii Ávvir. Dárogiel sámi aviisa Ságat lea maid áigumin almmuhit aviissa beaivválaččat, ja dat lea illudahtti. Dát buorit nuppásteamit bohte das go sámi aviissaid doarjjaortnegiid láhkaásahus ođasmahttojuvvo. <br/> <br/>Norgga Sámiid Riikkasearvi dattetge vuorrástuvvá go sámegiella ii geavahuvvo mediaservodagas nu olu go galggašii. Nuppi dáfus lea hui illudahtti go NRK Sámi Radio sádde beaivválaš sámi TV-ođđasiid davvisámegillii. Sámi TV-ođđasat leat hui mávssolaččat sápmelaččaide, ja davviriikkalaš ovttasbargu lea áibbas buorre. Julevsámegiella ja lullisámegiella galggašii gal dattetge gullot eambbo. Norgga Sámiid Riikkasearvi diehtá Sámi Radio oččoda lullisámi ja julevsámi journalisttaid vai dát suopmanat gullošedje eambbo ja dán barggus galggašii boahtit boađus oalle fargga, nu lea min mielas dehálaš. Dattetge leat mii oalle beahtahallan danne go NRK Sámi Radio lea vuoruhan duššefal dárogillii čállit interneahttasiidduide www.nrk.no/sami. Norgga Sámiid Riikkasearvi ballá dákkár vuoruhanpolitihkka čuohcá sámegillii, eatge mii doarjjo dakkár vuoruheami. <br/> <br/>Norgga Sámiid Riikkasearvi oaivvilda hirbmat dehálažžan ahte preassadoarjja hábmejuvvo dan láhkái ahte njuolgga doarju sámegiela geavaheami – nu ahte mediat vuoruhit sámegiela vaikko livčče soames váttisvuođat sámegiela geavaheamis ođasgaskkusteamis. Váttisvuohta sáhttá ovdamearkka dihte leat márkandilli danne go eai leat nu hirbmat ollu geahččit ja lohkkit sámegielas. NSR muittuha ahte vaikko vel ležžet ge vánit lohkkit ja geahččit, de máhttá sullii okta golbma sápmelaččas eatnigiela ja nuppit leat dáruiduhttima geažil massán giela. Sámegielagiin máhttet sullii okta njealját oassi lohkat ja čállit iežaset giela. Dasto eai báze sámegielat čállosiin beare galle lohkki. Dasto leat maid vánit olbmot geat diŋgojit aviissa. Dasto leat maid vánit obmot geat lohket aviissa, ja de eai beroš almmuheaddjit nu sakka aviissas ja aviisa báhcá vánit almmuheddjiiguin go dárogielat aviisa. Vaikko guokte sámegielaviissa leat šaddan oktan, de eai leat almmuhussisaboađut duppalastojuvvon. NSR maid muittuha hui váttisin leat gávdnat oahppan journalisttaid ja eará bargiid sámegielat ođasbargui. Dasto váilot sierra IKT-bargoneavvut sámegielat almmuhusaide. Muittuhit movt sámi ođasbuvttadeaddjit bákkus fertejit geavahit ollu resurssaid ođđasiid ráhkadit ja jorgalit – diekkár bargguid maid dárogielaviissat eai dárbbaš bargat. Ovdamearkka dihte jorgala sámegielaviisa lohkkiidreivviid mat leat dehálaš oassin ealli servodatdigaštallamis, almmuhusaid jorgalit ja TV-dieđuid ja nu ain viidáseappot. NSR mielas doarjjaortnegat berrejit vuhtii váldit dáid áššiid jos doarjjaortnegiiguin galgá oažžut lasi ođđasiid sámegillii, sihke davvi-, julev- ja lullisámegillii. <br/>Norgga Sámiid Riikkasearvvi mielas berre vuoruhit ja addit lasi ruđaid daidda mediaide mat vuoruhit sámegiela – buot sámi suopmaniid – ja min mielas sii leat almmolaš doarjagiid váldoulbmiljoavku. Sámegiela geavaheapmi lea sámi kultuvra vuođđu. Dáruiduhttinpolitihkka lea váikkuhan hui ollu – danne go váldojurdda leai sámegiela hávkadit. Doarjjaortnega deháleamos ulbmil ferte leat ovdánahttit ja seailluhit sámegiela.<br/>Ođasgaskkusteapmi hukse sámi servodaga demokratiija, ja erenoamážit sámi ođđasat dárogillii, ja dat leat dieđusge maid dehálaččat otná sámi servodagas. Norgga Sámiid Riikkasearvi illuda go mediat mat čállet sámi áššiid birra dárogillii lassánit, ja dát positiivvalaš lassáneapmi orru leamen bistán máŋga jagi. Mis lea buorre doaivva ahte sámi media nagoda leat seamma dásis go media muđui ja nagoda nannet iežaset doaimma ja gávdnat birgenlági ja sisaboađu vai ii dárbbaš birget duššefal almmolaš doarjagiin. Norgga Sámiid Riikkasearvi oaivvilda dárogiel sámi beaivválaš aviisa livččii dehálaš sámi servodahkii vai servodatdigaštallan eallá ja ođđasat olahit sámi eanetlogu. Min mielas lea buorre go gulaskuddanevttohusas lea áigumuš nannet maiddái dáid mediaid ja min mielas doarjja lea buorre vaikko vuođđodoarjja ja rievddadeaddji doarjja rievdaduvvo dan guvlui ahte sámegielođđasat galget lassánit. <br/> <br/>Evttohuvvon nuppástusaid mielde, de galgá sámegiella ain leat doarjjaortnegiid bajimus mihttomearri, ja Norgga Sámiid Riikkasearvi lea hui duhtavaš dainna. NSR áiggošii vel eambbo čalmmustahttit davvi-, lulli- ja julevsámegielođđasiid gaskkusteami ja áiggošii ahte doarjjaortnegat lasihivčče sámegielođđasiid. Rievddadeaddji doarjaga mii juolluduvvo mađe mielde media geavaha sámegiela galggašii lasihuvvot 20 proseanttain, vrd, evttohusa § 7 goalmmát lađas. NSR mielas livččii dehálaš maŋŋil árvvoštallat ja guorahallat lasihivččii go dákkár nuppástus sámegiela geavaheami. Ulbmil livččii ahte eambbo mediat dađistaga geavahišgohtet sámegiela. <br/> <br/>Norgga Sámiid Riikkasearvvi mielas nuppástusevttohus § 8 mii čilge lullisámegiela geavaheami ođđasiin lea sihke buorre ja riekta. Muhto mii čujuhit gal ahte 2% ollislaš rámmas orru leamen liiggás unnán. Lullisámegiela ja julevsámegiela geavaheami galggašii lasihit sihke daid mediain mat dál geavahit davvisámegiela, ja daid mediain mat dál gaskkustit sámi ođđasiid dárogillii. Dan sáhtášii oažžut áigái jos lasihivččii doarjaga juste dáidda ulbmiliidda. Preassadoarjja berre veahkehit nannet lulli- ja julevsámegielat ođasgaskkusteami dakkár vugiin ahte sáhttá plánet guhkesáiggebargguid logi jagi ovddasguvlui. Danne Norgga Sámiid Riikkasearvi evttoha ođasmahttit dán čuoggá jámma boahttevaš jagiid ja čuovvut dárkilit mielde galle lulli- ja julevsámegielsiiddu čállojuvvojit.<br/> <br/>Go lea Nuorttanásttes sáhka, de Norgga Sámiid Riikkasearvi čujuha áigečállaga guhkes áiggi árbevieruide. Nuorttanástte lei vuosttaš áigečála sámegillii ja lea čállán sámegillii dan rájes go almmuhuvvui. Eahpitkeahttá dehálaš bistevaš kanála. Norgga Sámiid Riikkasearvi doarju lasihit doarjaga Nuorttanastái dálá preassadoarjjaortnega bokte. Lasáhus ferte leat dan mađe ahte Nuorttanástte sáhttá joatkit sámegillii čállit vuoiŋŋalaš ságaid. Dálá unnánaš doarjaga 250.000 berrešii lasihit. <br/><br/></p></story></article>